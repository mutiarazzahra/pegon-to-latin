Bismillāhirraḥmānirraḥīm
Alḥamdulillahi ḥaqqa hamdihī waṣṣalātu wassalāmu ‘alā muḥammadin wa ālihī. Qālallahu ta’ālā: laqod kāna fī qiṣaṣihim ‘ibrotul li ulil albāb. Satěměn-těměnna aya dina carios para Nabi pirang-pirang pitutur pikeun jalma nu baroga akal.
Bab ka hiji dina ngadaměl Adam ‘alaihissalām
kangjěng Nabi Adam ‘alaihissalām nyaeta manusa munggaran karuhunna sakabeh manusa. Didamělna tina taneuh. Dawuhan allah ta’ālā: wabada`a kholqol insāni min ṭīn. Hartosna: sateuacanna allah ngadaměl manusa allah ngěndika ka sakabeh para malaikat: iẑ qāla robbuka lil malāikati innī jā’ilun fil arḍi kholīfah. Nalika pangeran ngadawuh ka para malaikat saestuna kami rek ngayugakeun hiji kholifah di bumi.
Qālū ataj’alu fīhā man yufsidu fīhā wa yasfikuddimā`a wa naḥnu nusabbiḥu biḥamdika wanuqoddisulak. Para malaikat ngawalan: naha geuning gusti bade ngeursakeun ngayugakeun makhluk anu baris nimbulkeun karusakan di bumi sareung anu bakal ngucurkeun getih padahal abdi sadaya salamina nga maha suci keun muji sareung ngamuliakeun gusti? Qāla innī a’lamu mā lā ta’lamūn. Allah ngadawuh saestuna kami uninga saniskara anu henteu di pikanyaho ku maraneh. Wa ‘allama ādamal asmā a kullaha ṡumma ‘aroḍo hum ‘alal malāikati. Tuluy anjeuna ngawulangkeun ilmu ka Adam pěrkara ngaran barang-barang sakumna tuluy eta barang-barang teh ku anjeuna di pintunkeun ka para malaikat. Faqāla anbiuni biasmāihā ulā in kuntum ṣodiqīn. sěrta anjeuna ngadawuh cing bejakeun ka kaula ngaran eta barang-barang teh upama ěnya mah maraneh balěněr. Qālū subhānaka lā ‘ilma lanā illa mā ‘allamtanā innaka antal ‘alīmul hakim. Para malaikāt ngawalun maha suci gusti! Abdi sadaya henteu terang naon naon jabi ti anu parantos di paparinkeun ku gusti ka abdi sadaya. Sayaktosna nya gusti nu maha uninga nu maha wijaksana. Qāla yā ādamu anbi`hum biasmāihim. Allah nimbalan: yeuh Adam! bejakeun ku maneh ka para malaikat ngaran eta barang-barang teh! Falammā anba`ahum biasmāihim qāla alam aqul lakum innī a’lamu goibas samāwāti wal arḍi wa a’lamu ma tubdūna wamā kuntum taktumūn. Prak Adam teh nataan eta barang tuluy Allah ngadawuh: lain tadi kami geus ngadawuh ka maraneh yen kami leuwih uninga kana saniskara rasiah langit jeung bumi jeung kami uninga kana saniskara anu ku maraneh di těmbarakeun jeung anu ku maraneh rasiah keun. Waiẑ qulnā lil malāikatis judū liādama fasajadū illā iblīs abā wastakbaro wa kāna minal kāafirīna. Jeung nalika kami nimbalan ka para malaikat: geura sujud maraneh ka Adam brěk brěk para malaikat teh sarujud kajaba iblis mugeun ěmbungeun sujud sěrta takabbur, lantaran manehna mah ti antara kapirin.
Bab kadua tina hal di damělna siti hawa alaihassalam
Dawuhan allah: huwallaẑi kholaqokum min nafsiw wāhidatiw waja’ala minhā zaujahā liyaskuna ilaihā. Hartosna: nya anjeuna nu ngayugakeun maraneh tina hiji jiwa jeung tidinya ngayugakeun bojona, supaya manehna suka bogoh jeung manehna. Dawuhan kangjeung Nabi ṣollallahu ‘alaihi wasallam: innal mar`ata khuliqot min ḍil’in a’waja wa inna a’waja syaīn fiḍ ḍila’i a’lāhu, fa`in ẑahabta tuqīmuhū kasrtahū wa in taraktahū lam yazal a’waja. Fastauṣū binnisā`i khoiron. Hartosna: ari isteri teh di damělna tina iga anu bengkong ari anu pangabengkongna yaeta tulang anu pangluhurna lamun kumaneh di lěmpěngkeun tangtu potong sěděng lamun di antep tetep bengkong. Ku kitu na mihapa sing harade nya ka kaum wanita teh! 
Bab ka tilu Nabi Adam kengeng cocoba
Dawuhan allah: waqulnā yā ādamus kun anta wazaujukal jannata wakulā minhā rogodan ḥaiṡu syi`tumā walā taqrobā haẑihisy syajarota fatakūnā minaẓālimīn. Jeung kami gues nimbalan: yeuh Adam sok geura matuh maneh di ieu sawarga bareng jeung bojo maneh, pek geura dalahar saniskara kadaharan sakahayang maraneh. Tapi emut ulah wani-wani ngadeukeutan eta tangkal bisi maraneh kaasup jadi jalma darolim. Tuluy saiton ngagoda ka Adam jeung hawa. Ceuk iblis: hal adulluka ‘alā syajarotil khuldi wa mulkil lā yablā: naha salira pale di tuduhkeun ku kaula kana tangkal khuldi sarěng karawaton anu moal bakal ruksak? Ceuk Adam: kaula gues di caram ku pangeran teu meunang ngadeukeutan eta tangkal. Ceuk iblis: mā nahā kumā robbukumā ‘an hāẑihisy syajarota illā an takūnā malakaini au takūnā minal kholidīn.  Saěnyana pangeran arandika caram ngadeukeutan eta tangkal teh nyaeta supaya arandika ulah jadi ratu jeung bisi tetep tumeteup sapapaosna di ieu sawarga. Waqāsamahumā innī lakumā laminan nāṣihīn. Bari manehna susumpahan saestuna kaula masihan nasehat ka aranjeun. Fadallahumā bigurūr. Tuluy diwujukan di olo-olo. Falammā ẑāqosy syajarota badat lahumā sauātuhumā wa ṭofiqā yakhsifāni ‘alaihimā miw waroqil jannah. Barang maranehna ngasaan eta buah tangkal, bulucun weh aurot na němprak, buru-buru maranehna pakupis nutupan aurotna ku dang-daunan sawarga. Wanādāhumā robbuhumā alam anhākumā ‘an tilkumasy syajaroti wa aqullakumā innasy syaiṭona lakuma ‘aduwwum mubīn. Pangeran cuměluk: apan kami geus ngalarang ulah ngadeukeutan eta tangkal jeung apan maraneh teh ku kami geus arelingan yen śaiṭon teh tětela musuh maraneh. Qāla robbanā ẓalamnā anfusanā wa illam tagfirlanā watarḥamnā lanakūnanna minal khosirīn. Duanana nyarita: duh gusti pangeran sayaktosna abdi duaan parantos rumaos ngalampahkeun dosa upami gusti henteu kěrsa ngahapuntěn sarěng henteu mapiran rohmah ka abdi duaan tanwande abdi duaan kalebet jadi jalma anu rugi. Qulnah biṭū ba’ḍuhum liba’ḍin aduwwun wa lakum fil arḍi mustaqorruw ma wa matā’un ilā ḥīn. Timbalan Allah: cik geura turun maraneh! ěngke sawareh maraneh bakal jadi musuh sawarehna deui nya dibumi pitěmpateun maraneh matuh jeung bakal dipaparin kasenangan něpi ka wates waktuna. Ari nu matak Adam diturunkeun ka bumi sabab anjeuna ngemban tugas kholifah di bumi dawuhan Allah: innī ja’ilun fil arḍi kholīfah. Hartosna saeunyana kami ngajadikeun adam jadi kholifah di bumi.
Keterangan ti wahab bin munabbih yen Allah geus maparin wahyu ka Nabi Adam: yeuh Adam kami geus nyimpulkeun ieu alam sakumna aya dina diri maneh dina opat kalimat: hiji keur kami, hiji keur maneh, hiji antara kami jeung maneh, hiji deui antara maneh jeng papada manusa. Ari anu keur kami nyaeta kudu ibadah maneh ka kami ulah muśrik, ari anu keur maneh nyaeta kami rek ngawaleus amal maneh kalawan ganjaran nu dipikahayang ku maneh. Ari nu antara kami jeung maneh nyaeta maneh ngado’a kami ngaijabah. Ari anu antara maneh jeung papada manusa nyaeta kudu mikacinta maneh ka sasama sakumaha maneh mikacinta ka awak sorangan.
Saparantosna iblis kenging beubeundon sarěng la’nat ti pangeran lajeung unjukan: rabbi fa anẓirnī ilā yaumi yub’aṡūn. Nun gusti! mugi gusti maparin tempo ka abdi dugi ka dinteun kiamat. Qāla fainnaka minal munẓarīn. Pidawuh Allah: hade ku kami di tempoan. Ilā yaumil waqtil ma’lūm. něpi kan mangsa nu geus pinasti. Qāla rabbi bimā aghwaitanī la uzayyinanna lahum fil arḍi walaughwiyannahum ajma’īn. Ceuk iblis: nun gusti! kumargi abdi baris ngajadikeun anak incu adam mandang hade kana kajahatan didunia sareung sadayana ku abdi bakal disasarkeun. illā ‘ibādaka minhumul mukhlaṣīn. Kajabi abdi gusti anu ikhlas. Allah ngadawuh: inna ‘ibādī laisa laka ‘alaihim sulṭānun illā manit taba’aka minal ghāwīn. Saeunyana mungguhing abdi kami maneh heunteu boga kakawasaan pikeun ngalindih maranehna, kajaba anu nurut kamaneh ti antara anu salasar.
Qabil jeung habil
 Qālallahu ta’āla: watlu ‘alaihim naba`abnai ādama bil haqqi iẑ qorrobā qurbānan. Bacakeun ka maranehna kisah dua putra adam nurutkeun nu saběněrna nalika duanana nyumponan qurban. Kacarioskeun Nabi adam nampi parentah supaya nikahna qabil ka layuda, habil ka iqlima. Tapi qabil heunteu sukaeun ka palaina nikah ka iqlima bae. Saur Nabi Adam: lamun maneuh heunteu suka pek maneh kudu kurban. Saha nu di tampa qurban na eta nu haq di tikahkeun ka iqlima. Tapi anu di tarima teh qurban na habil. Ari qurban ti qobil mah heunteu di tarima. Qabil hatena ngunek-ngunek sarta ngancam ka Habil pokna: la aqtulannak. Awas dipaehan silaing ku dewek! jawabna: innamā yataqobalullāhu minal muttaqīn. Saestuna Allah mung nampi qurban ti jalma anu taqwa wungkul. Lain basaṭta ilayya yadaka litaqtulanī mā ana bibāsiṭin yadiya ilaika liaqtulaka innī akhāfullāha rabbal’ālamīn. Upami anjeun nyologrongkeun leungeun rek maehan kuring, kuring mah moal pisan nyologrongkeun leungeun pikeun maehan anjeun. Da kuring mah sieun ku Allah pangeran murbeung alam. Innī urīdu an tabū a bi iṡmī wa iṡmika fatakūna min aṣ hābinnār. Wa ẑālika jazā uẓ ẓālimīn. Kuring mihareup sangkan anjeun nyangka dosa kuring jeung dosa anjeun sorangan. Ku kituna anjeun bakal jadi ahli Naraka. Kitu wawalesna jalma anu darolim. Faṭawa’at lahū nafsuhū qotla akhīhi faqotalahū fa aṣbaha minal khāsirīn. Qabil nafsuna ngagugudag geus heunteu sabar hayang maehan dulurna, nya prak di paehan. Ku kituna qabil ka asup jadi jalma anu rugi. Fa ba’aṡallāhu ghurāban yabḥaṡu fil arḍi liyuriyahū kaifa yuwārī sauata akhīhi. Tului Allah ngutus hiji gagak supaya ngorehan taneuh pikeun nyontoan kumaha kuduna ngubur mayit dulurna. Qāla yā wailatā a’ajaztu an akūna miṡla hāẑalghurābi fa uwāriya sauata akhī. Fa aṣbaḥa minan nādimīn. Pok qabil nyarita: euleuh cilaka! Piraku kaula heunteu bisa nurutan eta gagak pikeun ngubur mayit dulur kaula mah. Ku kituna manehna jadi jalma anu kaduhung.
Turunan Nabi adam
Kacarioskeun Nabi adam nalika pupus yuswa na salapan ratus gěneup puluh taun. Ti antawis pala putrana anu pang ṣoleh na nyaeta Nabi syiṡ. Nya ka anjeun na Nabi adam nurunkeun elmu na piweujang Allah. Nabi syiṡ jadi khalifah di bumi gaganti ramana. Nabi syiṡ kagungan putra anuś. Anuś puputra qinan. Qinan puputra mahlail. Mahlail puputra ukhnukh nyaeta idris ‘alaihissalām.
Kisah Nabi idris ‘alaihisalām
Qāla ta’āla: waẑkur fil kitābi idrīsa innahū kāna ṣiddīqan Nabiyyā. Nyaritakeun kisah idris anu ka unggul dina kitab. Saěnyana manehna teh jalma anu běněr turta jadi Nabi. Nabi idris nyaeta manusa munggaran anu mimiti nulis ku qolam anu mimiti ngaput baju anu pang heulana kagungan pangeruh elmu benang di utus ku Allah di babil.
Kisah harut jeung marut
Qālallāhu ta’āla: wattaba’ū mā tatlusy syayāṭīnu ‘alā mulki sulaimān. Kaum yahudi ngagugu kana saniskara anu di caritakeun ku setan-setan tina hal jayana karajaan sulaiman. Wa mā kafara sulaimānu walākinnasy syayāṭīna kafarū. Padahal sulaiman mah heunteu kupur teu sing. Anu kupur mah nyaeta setan-setan. Yu’allimūnannāsassiḥra wa mā unzila ‘alalmalakaini bi bābila hārūta wa mārūt. Nya maranehna anu ngajarkeun sihir ka jalma rea jeung ngajarkeun elmu anu di turunkeun ka dua malak nyaeta harut jeung marut di nagri babil. Wa mā yu’allimāni min aḥadin ḥattā yaqūlā innamā naḥnu fitnatun falā takfur. Padahal duanana ge heunteu ngawulangkeun naon-naon kasaha oge kajaba di caritaan heula ge: Saěnyana kaula teh ngan ukur jadi cocoba pikeun andika. Ku kituna andika ulah kupur. Fayata’allamūna minhumā mā yufarriqūna bihī bainalmar`i wa zaujihī. Tuluy maranehna di alajar elmu sihir ti dua malak tea pikeun misahkeun nu laki rabi. Wa mā hum biḍārrīna bihī min aḥadin illā bi iẑnillāh. Padahal maranehna moal bisa ngamadorotkeun ka sing saha oge kajaba kalawan widi Allah. Wa yata’allamūna mā yaḍurruhum wa lā yanfa’uhum. Sarta maranehna lain di alajar nu matak manpaat tapi ngan elmu nu matak madorot wungkul. Wa laqad ‘alimū lamanisytarāhu mā lahū fil ākhiroti min khalāq. Padahal maranehna nyarahoeun yen anu ngagunakeun elmu sihir teh moal měnang bagean nanaon di aherat. Wa labi’sa mā syarau bihī anfusahum lau kānū ya’lamūn. Kacida gorengna laku jalma-jalma nu ngajual dirina kana elmu sihir teh upama maranehna nyahoeun.
Kisah Nabi nuḥ ‘alaihissalām
Qālallāhu ta’āla: watlu ‘alaihim naba`a nūḥ. Bacakeun ka maranehna carita nuh! Nyaeta nuḥ bin lak bin matusylakh bin ukhnukh (idris). Qāla yā qoumi innī lakum naẑīrun mubīn. Pok nuḥ nyarita: yeuh kaum kaula! Saestuna kaula teh rosul anu ngawawadian ka maraneh. Ani’budullāha wattaqūhu wa aṭī’ūn. Prak geura aribadah ka Allah jeung masing taqwa sarta taat ka kaula! Yaghfir lakum min ẑunūbikum way u akhkhirkum ilā ajalin musammā. Tanwande anjeun ngahampura dosa arandika jeung bakal maparin tempo ka arandika něpi ka titis tulisna. inna ajalallāhi iẑā jā`a lā yu akhkhoru lau kuntum ta’lamūn. Saestuna titis tulis ti Allah upama geus tumiba heunteu bisa di pundurkeun. Upama arandika nyaraho mah. Faqālal mala`ullaẑīna kafarū min qoumihī mā narāka illā basyaran miṡlanā wa mā narākat taba’aka illallaẑīna hum arāẑilunā bādiyarro`yi wa mā narā lakum ‘alainā min faḍlin bal naẑunnukum kāẑibīn. Pok gěgěden kaumna anu kalupur teh nyarita: apan andika teh manusa biasa sarua jeung kaula sarerea. Gěning anu nurut ka andika oge ngan ra’yat jěmbel wungkul anu heunteu bisa malikir. Jeung deui heunteu aya punjulna andika teh ti kaula sarerea. Sigana bae andika teh jalma nu bohong. Qāla yā qoumi ara`aitum in kuntu ‘alā bayyinatin min rabbī wa ātānī raḥmatan min ‘indihī fa’ummiyat ‘alaikum anulzimukumūhā wa antum lahū kārihūn. Pok nuḥ nyarita: yeuh kaum kaula! Jeung kumaha ceuk pikiran arandika upama kaula boga bukti anu tětela ti pangeran kaula jeung di paparin rahmat. Tapi keur arandika mah euncan puguh. Naha kaula kudu maksa arandika ariman, sanajan arandika heunteu suka? Wa yā qoumi lā as alukum ‘alaihi mālan in ajriya illā ‘alallāhi wa mā ana biṭāridillaẑīna āmanū innahum mulāqū rabbihim wa lākinnī arākum qouman tajhalūn. Pokna deui: yeuh kaum kaula! Kaula moal menta upah ka arandika ganjaran kaula ti Allah. Jeung kaula moal rek ngusir jalma-jalma nu geus ariman, da maranehna bakal papanggih jeung pangeranna. Tapi sabalikna nya arandika kaum anu heunteu ngalarti teh. Wa yā qoumī man yanṣurunī minallāhi in ṭaradtuhum. Afalā taẑakkarūn. Yeuh kaum kaula! Saha anu baris ngabela kaula upama maranehna di usir ku kaula. Naha arandika heunteu areling? Wa lā aqūlu lakum ‘indī khazāinullāhi walā a’lamul ghaiba walā aqūlu innī malak walā aqūlu lillaẑīna tazdarī a’yunukum lan yu’ṭiya humullāhu khairan Allahu a’lamu bimā fī anfusihim. Innī iẑan laminaẓ ẓalimīn. kaula heunteu nyarita ka arandika yen kaula boga gudang kakayaan ti Allah. Kaula heunteu nyaho anu goib. Kaula heunteu ngaku malaekat. pon kitu deui kaula heunteu nyarita ka jalma-jalma anu ku arandika dipandang hina yen maranehna moal měnang kahadean ti Allah. Allah langkung uninga kana saniskara eusining ati maranehna. Upama kitu sigep kaula tangtu kaula ka asup golongan jalma anu darolim. Qālū yā nūḥu qod jādaltanā fa`tinā bimā ta’idunā in kunta minaṣ ṣodiqīn. Ceuk kaumna: yeuh nuh! Geus cukup bantahan andika. Geus panjang teuing. Ayeuna mah pek bae geura datangkeun azab nu di ancemkeun ku andika ka kaula sarerea teh, lamun ěnya andika běněr mah! Qāla innamā ya`tīkum bihillāhu in syā`a wamā antum bimu’jizīn. Jawabna: anu baris nibankeun siksaan ka arandika teh ngan Allah lamun anjeuna ngersakeun sarta arandika moal aya nu bisa luput. Walā yanfa’ukum nuṣḥī in aradtu an anṣaḥa lakum in kānallāhu yurīdu an yughwiyakum. Huwa rabbukum wa ilaihi turja’ūn. Taya gunana nasihat kaula ka arandika sanajan ku kaula dinasehatan oge lamun Allah ngersakeun rek nyasarkeun arandika. Anjeuna pangeran arandika. Nya ka anjeuna arandika baris mulang. Salajengna Nabi nuḥ munajat ka pangeran: rabbi innī da’autu qoumī lailan wa nahāran. Nun gusti! Siang wengi tepětot-pětot abdi nguar ngajak kaum abdi. Falam yazid hum du’ā`ī illā firāran. Nanging kalah kah beuki ngajarauhan bae. Wa innī kullamā da’autuhum litaghfira lahum ja’alū aṣābi’ahum fī āẑānihim wastaghsyau ṡiyābahum wa aṣarrū wastakbarus tikbāran. Sarěng saban abdi nguar ngajak ka maranehna supados kenging pangapuntěn ti gusti kalah ka nyarocokeun ceulina kuromo sarěng nutupan beungeut ku bajuna sarěng kajongjonan turta takabur ka bina-bina. Ṡumma innī da’autuhum jihāran. Ṡumma innī a’lantu lahum wa asrartu lahum isrāran. Sayaktosna parantos seep toreqoh polah abdi dina nguar ngajak maranehna kalayan terang-terang ngan boh kalayan rerenceupan. Faqultustaghfirū rabbakum. Innahū kāna ghoffāran. Ku abdi parantos di nasehatan: gěra marenta pangampura ka pangeran arandika. Lantaran anjeuna jěmbar pangampurana. Yursilissamā`a ‘alaikum midrāran. Tangtu anjeuna bakal nurunkeun hujan nu mayeung. Wa yumdid kum bi amwālin wa banīna wa yaj’al lakum jannātin wa yaj’al lakum anhāran. Jeung anjeuna bakal maparin pitulung ka arandika ku dunya barana katut anak incu, sawah jeung kěbon anu cai na curcur. Mā lakum lā tarjūna lillahi waqāran. Naha Gěning arandika heunteu miharap komara Allah? Waqad khalaqakum aṭwāran. Padahal anjeuna geus ngayugakeun arandika dina sababaraha tahap. Alam tarau kaifa khalaqallahu sab’a samāwātin ṭibāqan. Naha arandika heunteu mikiran kumaha Allah ngayugakeun langit tujuh lapis? Wa ja’alal qamara fīhinna nūran wa ja’alasy syamsa sirājan. Sarta ngajadikeun bulan minangka cahayana jeng srangenge minangka lampuna? Wallahu anbatakum minal arḍi nabātan. Jeung Allah nuwuhkeun pikeun arandika tutuhan di bumi sahade-hadena. Ṡumma yu’īdūkum fīhā wa yukhrijukum ikhrājan. Di bumi arandika bakal di pulangkeun ku Allah, nya didinya deuih arandika bakal di kaluarkeun. Wallāhu ja’ala lakumul arḍa bisāṭan. Litaslukū minhā subulan fijājan. Jeung Allah geus ngajadikeun bumi minangka amparan pikeun arandika. Supaya laluasa arandika lumampah didinya. Qāla nūḥun rabbi innahum ‘aṣaunī wattaba’ū man lam yaziḍu māluhū wa waladuhū illā khasāran. Pok nuḥ nyarita deui: nun gusti! Nurutna sayaktosna maranehna parantos wankelang ka abdi, nurutna ka jalma anu dunya barana katut anak incuna ngan bakal nambahan karugian wungkul. Wa makarū makran kubbaran. Sarěng maranehna ngayakeun tipu daya anu kulintang ageungna. Wa qālū lā taẑarunna ālihatakum wa lā taẑarunna waddan walā suwā’an walā yaghūṡa wa ya’ūqa wa nasran. maranehna nyarita: pama arandika ulah ninggalkeun para dewata sanghiang wada, suwa, yaghuṡ, ya’uq jeung nasra! Waqad aḍallū kaṡīran walā tazidiẓ ẓālimīna illā ḍolālan. Maranehna tos loba pisan nyasarkeun batur. Ku kituna mugi gusti ulah nambihan naon-naon ka jalmi anu darolim teh sajabi ti kasasaran. Mimmā khaṭī ātihim ughriqū fa udkhilū nāran. Ku lantaran dosana, nya maranehna teh di kerěmkeun tului di asupkeun ka Naraka. Falam yajidū lahum min dūnillahi anṣāran. Nya maranehna heunteu aya nu nulungan anu salian ti Allah. Wa qāla nūḥurrabbi lā taẑar ‘alal arḍi minalkāfirīna dayyāran. Pok nuḥ nyarita: nun gusti pangeran abdi! Ulah di sesakeun saurang oge ti antawis jalma-jalma anu kalupur di ieu bumi! Innaka in taẑarhum yuḍillū ‘ibādaka wa lā yalidū illā fājiran kaffāran. Margi upami ku gusti di sesakeun tanwande maranehna nyasarkeun abdi gusti sarěng tangtos maranehna bakal nurunkeun jalma-jalma anu darosa nu kalupur. Rabbighfirlī waliwālidayya wa liman dakhala baitiya mu`minan wa lilmu`minīna walmu’mināti wa lā tazidiẓ ẓālimīna illā tabāran. Nun gusri pangeran abdi! Mugi gusti maparin hapunteun ka abdi ka pun biang miwah ka pun bapa sarěng ka jalma-jalma anu lalěbět ka masjid abdi tur iman sarěng ka para mu’minin mu’minat sarěng mugi gusti ulah nambihan deui jalmi-jalmi anu darosa nya darolim teh sajabi ti kabinasaan. Wa ūḥiya ilā nūḥin annahū lan yu`mina min qoumika illā man qod āmana falā tabta`is bimā kānū yaf’alūn. Nya ti dinya tului di wahyukeun ka nuḥ yen moal aya deui anu baris ariman ti antara kaum maneh, kajaba anu geus ariman ku kituna poma maneh ulah nalangsa alatan saniskara anu ku maranehna geus di lampahkeun. Waṣna’il fulka bi a’yuninā wawaḥyinā wa lā tukhāṭibnī fillaẑīna ẓolamū innahum mughraqūn. Ayeuna mah geura prak bae nyieun kapal di bawah panalingaan kami miturut pituduh wahyu ti kami, jeung ulah nyaritakeun deui pěrkara jalma-jalma anu darolim ka kami. Sabab maranehna geus pasti rek di teuleumkeun. Wa yaṣna’ulfulka wa kullamā marra ‘alaihi mala`un min qoumihī sakhirū minhu. Qāla in taskhorū minnā fa innā naskharu minkum kamā taskharūn. Prak nuḥ nyieun kapal. Saban aya anu ngaliwat ti antara gěgěden kaum na nu ngageuhgeukeun pok nuḥ nyarita: lamun arandika ngageuhgeukeun kaula, kaula oge ngageuhgeukeun arandika cara arandika ngageuhgeukeun kaula. Fasaufa ta’lamūna man ya`tīhi aẑābun yukhzīhi wa yaḥillu ‘alaihi ‘aẑābun muqīmun. Ěngke arandika baris nyaho saha anu bakal di tibanan ku siksaan anu hina jeung saha anu bakal nyandang siksaan anu langgeng. Ḥatā iẑā jā`a amruna wa fārat tannūru qulnah mil fīhā min kullin zaujaini wa ahlaka illā man qad sabaqa ‘alaihil qaulu wa man āmana wa mā āmana ma’ahū illā qalīl. Barang geus datang waktuna sarta cai geus ngaburial tina tanurna, kami nimbalan: geura asupkeun kana kapal ti antara sagala rupi sajodo-sajodo jeung kulawarga maneh katut jalma-jalma anu ariman, kajaba jalma-jalma anu geus dihin pinasti. Heunteu sabaraha jumlahna jalma anu ariman teh. Wa qālar kabū fīhā bismillāhi majreehā wa mursāhā inna rabbī laghofūrun rahīm. Pok nuḥ nyarita: pek geura tarumpak arandika kabeh dina kapal bismillah kalayan asmana Allah dina waktu balayar něpi ka balabuhna. Saestuna pangeran kaula maha jembar pangampurana, maha asih. Wa hiya tajrī bihim fī maujin kal jibāl. Kapal maju ankleng-anklengan nyorong ombak sagede-gede gunung. Wa nādā nūḥun ibnahū wakāna fī ma’zilin yā bunayyar kab ma’anā walā takun ma’al kāfirīn. nuḥ nyalukan anu misahkeun diri: hyap anaking kadieu, geura tumpak jeung ama kade ulah milu-milu kabawa ku jalma-jalma kapir! Qāla sa āwī ilā jabalin ya’ṣimunī minal mā`. Jawab anakna: abdi mah rek milari těmpat nylindung ka gunung moal kabawa palid ku caah. Qāla lā ‘āṣimal yauma min amrillāhi illā man rahim. Saur ramana: yeuh hiděp! Moal aya nu bisa luput ayeunamah tina siksaan Allah teh, iwal ti jalma-jalma anu di pikaasih ku anjeuna! Wa ḥāla bainahumal mauju fakāna minal mughroqīn. Tidinya antara anak jeung bapa geus papisah kahalang ku ombak. Tah kitu anakna teh kabawa palid katut jalma-jalma anu titeuleum. Saparantosna jalma-jalma anu kapir titeuleum sadayana teu aya anu nyesa lajeung gusti Allah ngadawuh: yā ardubla’ī mā`aki wayā samā`u aqli’ī. Yeuh bumi! Geura teureuy cai tah! Yeuh langit! Geura eureunkeun hujan teh! Wagīḍal mā`u wa quḍiyal amru was tawat ‘alal jūdi wa qīla bu’dal lil qoumiẓ ẓalimīn. Nya cai teh beuki ngorotan. Aḵirna sagala rupa hal ayeuna mah geus beres weh. Atuh kapal Nabi nuḥ oge geus balabuh dina luhur gunung judi. Nya harita di dawuhkeun deui: ayeuna mah kaum anu darolim teh geus di jauhkeun da geus binasa: wanādā nūḥun robbahū faqāla robbi innabni min ahlī wainna wa’dakal haqqu anta aḥkamul ḥākimīn. Sanggeus kitu Nabi nuḥ sasambut kapangeran saur na: nun gusti pangeran abdi! Saleresna pun anakna teh kalěbět kulawarga abdi mugi dihapuntěn sagala rupi kaleupatanana margi gusti nyumponan kana jangji sareungna deui gusti teh hakim anu panag adilna! Qāla yā nūḥu innahū laisa min ahlika innahū ‘amalun goiru ṣāliḥīn falā tas`alnī mā laisa laka bihī ‘ilmun innī a’iẑuka an takūna minal jāhilīn. Pudawuh Allah: yeuh nuh! Saěnyana eta anak maneh teh geus henteu kaasup kulawarga maneh deui, bongana geus migawe kalakuan nu teu běněr. Nya maneh ulah deui-deui tatanya kakami pěrkara nu maneh teu aya kanyaho. Ku kitu na nya kami mere pangwawadi kamaneh supaya maneh ulah jadi jalma nu bodo. Pek nuḥ nyarita: nun gusti pangeran abdi! Abdi nyalindung mugi ulah deui-deui abdi tumaros ka gusti pěrkawis anu abdi teu aya katěrang. Upami gusti henteu maparin pangapunteun sarta henteu mikaasih tanwande abdi teh jadi jalma anu nandang karugian. Qīla yā nūḥu ihbiṭ bisalāmin minnā wabarakātin ‘alaika wa ‘alā umamin mimman ma’ak. Didawuhkeun: yeuh nuh! Jug geura turun kalawan salamet jeung restu ti kami keur maneh pun kitu deui keur kaum maneh anu milu babarěngan jeung maneh. tilka min anbā`il ghoibi nūḥīhā ilaika. Tah kitu carita anu goib tina sajarah anu teu loba nu nyaho nya ku kami di wahyukeun ka maneh (Muḥammad).
Paidah
1. Nabi nuḥ waktos balabuh teh dina kaping 10 ‘asyura aya anu mieling ku ngayakeun salamětan bubur syura.
2. Ku di karěmkeunana kaum kapirin teupi ka teu nyesa saurang oge beunang di sebut harita dunya geus ngalaman kiamat leutik. Nya ti harita Nabi nuḥ katelah abul basyar aṡṡāni nya ayat eyangna manusa anu kadua.
3. Ari kaum na anu ariman tadi nya teu sabaraha jumlahna mung 70 jalmi kirang langkung.
4. Ari putrana anu bangkawarah teu nurut ka kolot tea ngarana kan’an. 
5. Ari pala putrana nu tiluan sěeur katurunanana nya eta:
   1. Sam eyangna bangsa arab jeung farsi.
   2. Ham eyangna urang sudan bangsa afrika.
   3. Yafiṡ eyangna bagsa tatar mongol turki jeung sapapadana.
Kisah Nabi Hud ‘alaihissalām
Qāla allah ta’ala: wa ilā ‘ādin akhāhum hūdā. Jang ka kaum ‘ad kami geus ngutus dulurna nyaeta hud. Ari ‘ad nyaeta bin ‘auṣ bin irom bin sam bin nuḥ ari nagrina al-ahqof padataran keusik antara ‘amman jeung haḍromaut, hiji bangsa anu geus maju kabudayaanana gagah reungkah heunteu aya hiji bangsa nu bisa ngelehkeun nya kaieu bangsa Nabi Hud diwutus ku allah. Nabi Hud nyarita: yā qoumi’budulloha mā lakum min ilāhin ghoiruhū in antum illā muftarūn. Yeuh kaum kaula! arandika kudu aribadah ka allah! taya deui pangeran anging anjeuna. Ibadah arandika teh ngan jaribiyeunan wungkul. Yā qouimi lā as alukum ‘alaihi ajron in ajriya illā ‘alal laẑī faṭoronī. Afalā ta’qilūn. Yeuh kaum kaula! kaula heunteu menta upah naon ka arandika. Ganjaran kaula mah ngan ti pangeran anu geus ngayuga kaula. Naha can kaharti ku arandika? innī lakum rosūlun amīn. Kaula rosul anu jujur nu diutus ka arandika. Fat taqullāha wa’aṭī’ūn. Ku kituna geura tarakwa ka allah sarta masing taat ka kaula! atabnūna bikulli rī’in āyatan ta’baṡūn. Asa heunteu pantěs arandika ngaradeugkeun gědung-gědung disaban-saban munggang gunung ngan ukur tanda kamewahan wungkul! watat takhiẑūna maṣāni’a la’allakum takhludūn. Jeung ngawangun barenteung kawas arandika bakal hirup lila bae? wa iẑa batosyṭum batosyṭum jabbārīn. Jeung lamun arandika nga ayakeun tindakan kacida bengis na tur tateuleungseuna. Fattaqullāha wa aṭī’ūn. Cing meusing tarakwa atuh ka allah, sing nurut atuh ka kaula teh! Fattaqul laẑī amaddakum bi`an’āmiw wa banīn. Anu geus maparin karunia mangrupa ingon-ingon jeung anak baraya. Wajannātin wa’uyūn. Kebun-kebun katut caina anu cur-cur. innī akhofu ‘alaikum ‘aẑāba yaumin ‘aẓīm. Kaula ingkis bok bisi arandika di tibanan siksaan dina poe anu rungkah. Qālū sawā`un ‘alaina awa’aẓta am lam takun minal wa’iẓīn. Kaumna ngajawab: sarua wae pikeun kaula mah, boh andika nganasehatan boh hanteu. qālū yā hūdu mā ji`tanā bibayyinatin wama naḥnu bitāriki ālihatina ‘an qoulika wa mā naḥnu laka bimu`minīn. pok na deui: yeuh hud! Katěrangan andika teu pati eyes. Ka kaula mah moal rek ninggalkeun pangeran-pangeran kaula alatan omongan andika. Kaula sarerea moal pisan rek ariman ka andika. Innā lanarāka fī safāhatin wa innā lanaẓunnuka minal kāẑibīn. saestuna andika teh jalma bodo katutuluyan, siganamah andika teh jalma nu gědě bhong. Qāla yā qoumi laisa bī safāhatun walākinnī rosūlum min robbil ‘ālamīn. Jawabna: yeuh kaum kaula! Kaula teh teu bodo teusing. Yapi kaula teh hiji rosul ti pangeran anu murbeung alam sakabeh. Uballigukum risālāti robbī wa anā lakum nāṣihun amīn. Kaula mah mung darma neupikeun ka arandika risalah ti pangeran, kaula mung sakědar mere nasihat wungkul annu sajujurna. Awa ‘ajibtum an jā`akum ẑikrun min robbikum ‘alā rojulin minkum liyunẑirokum? Naha arandika ngarasa aneh ku ayana pangwawadi ti pangeran anu di ěmban ku hiji jalma ti kaula ngan arandika keneh pikeun ngawawadiyan arandika? Waẑkurū iẑ ja’alakum khulafā`a min ba’di qoumi nūḥin. Wazādakum fil kholqi basṭatan. Faẑkurū ālā Allahi la’allakum tufliḥun. Sing ingět apan arandika teh geus dijadikeun ku allah nyakrawati sabada kaum nuḥ jeung arandika geus di punjulkeun dina deudeug pangadeug. Sing ingět atuh kana eta karunia allah teh, supaya arandika pinanggih kabagjaan! Qālū aji`tanā lita`fikanā ‘an ālihatinā fa`tinā bimā ta’idunā in kunta minaṣ ṣādiqīn. Pok maranehna nyarita: naha andika teh rek ngabalieurkeun kaula sarerea ti pangeran kaula? Cing geura datengkeun siksaan nu di wawadikeun ku andika teh, upama ěnya andika jalma anu běněr mah! Qāla qod waqo’a ‘alaikum min robbikum rijsun wa goḍobun atujādilūnanī fī asmā`in sammaitumūhā antum wa ābāukum mā nazzalallāhu min sulṭānin. Fantiaẓirū innī ma’akum minal muntaẓirīn. Jawabna: memang geus pasti bakal tumiba ka arandika siksaan jeung beubeundon ti pangeran. Asa teu pantěs arandika ngajak babantahan kaula tina soal anu sakadar ngaran-ngaran anu di ngaranan ku arandika jeung ku eyang-eyang arandika. Padahal nu kitu teh teu aya sama sakali katěrangan ti allah. Pek wae daragoan siksaan teh! Kaula oge rek milu ngadagoan. Falammā ro`auhu ‘āriḍon mustaqbila audiyatihim qālū hāẑa ‘āriḍun mumṭirunā.  Barang nenjo aya mega nampeu kalengkub-lengkub pok maranehna nyarita: ieu mah mega měndung rek hujan. Bal huwa masta’jaltum bihī. Rīḥun fīhā ‘aẑābun alīmun. Lain! Nya ieu pisan aẑab nu di wawadikeun tea anu ku arandika di penta sangkan buru-buru tumiba teh, nyaeta angina topan nu ngandung siksaan nu kacida nyeurina. Tudammiru kulla syai`in biamri rabbihā fa aṣbaḥū lā yurā illā masākinuhum. Kaẑālika najzil qoumal mujrimin. Anu ngabinasakeun sagala rupa kalawan timalan pangeran, něpi ka tumpur ajur pisan kari ruruntak teumpat paduwu makanana wae. Tah kitu kami ngabalěs qoum anu daroraka teh.
Kisah Nabi ṣolih ‘alaihissalām
Qālallāhu ta’ālā: wa ilā ṡamūda akhāhum ṣālihan. Jeung ka kaum ṡamud kaula geus ngutus dulurna nyaeta Nabi Ṣolih. Ari ṡamud nyaeta bin ‘ad bin iram bin sam bin nuḥ. Nagrina antara hijaz jeung syam sakumaha anu ditěrangkeun dina al quran: waẑkurū iẑ ja’alakum khulafā`a min ba’di ‘ādin. Sing ingět nalika Allah ngajadikeun arandika cakrawati saba’da kaum ‘ad anu munggaran. Wa bawwa`akum fil arḍi tattakhiẑūna min suhūlihā quṣūran wa tanḥitūna minal jibāli buyūtan. Jeung maparin kakawasaan di bumi, nya arandika nyarieun mahligeu jeugn gedong di těmpat nu datar jeung arandika ngala batu pikeun bahan imah. Faẑkurū ālā Allahi wa lā ta’ṡau fil arḍi mufsidīn. Ku lantaran kitu masing ingět kana nikmat allah jeung ulah pisan nimbulkeun karusakan di jěro nagara sakarěp isun. Ceuk kaumna: yeuh ṣolih! Andika teh ku kami di arěp-arěp pisan bisa mingpin rohayah, tapi naha geuning kari-kari ayeuna beut andika nyarek kaula sarerea ibadah sakumaha tatali karuhun? Kaula sarerea mang-mang ka andika teh lamun kitu sigěp andika. Nabi ṣoleh terus bae nyěbarkeun agamana ngajak-ngajak balarea sangkan ibadah teh ka allah wungkul ulah ka nu lain. Nabi ṣoleh ngelingan ka sarerea kana nikmat allah anu ngayugakeun sarerea tina ieu bumi. Ku kitu na allah nugaskeun ka arandika ngamakmurkeun ieu bumi sangkan nagara jadi karta raharja. Ku kituna geura tarobat geura menta pangampuran ka pangeran tina talajak arandika anu ěnggeus-ěnggeus talajak na bapa-bapa arandika kaum ‘ād. Nya loba jalma-jalma anu ariman ka Nabi ṣolih beuki lila beuki seueur babakuna jalma-jalma anu henteu baroga nyaeta kaum anu mariskin. Ku kitu na para gěgědena ngarasa jengkel. Pok nyarita ka Nabi ṣolih: nya ku lantaran andika jeung jalma-jalma anu tarumut ka andika kaula sarerea meunang sial ka turuk-turuk ku ayana salapan jalma anu nimbulkeun kakacauan di jeuro nagara anu ngalantarankeun kaum ṡamūd henteu bisa repeh rapih, pěcah bělah jadi sabraha golongan. Tidinya maranehna ngayakeun mupakat nyawalakeun kumaha ngatur siasat rek nelasan pati Nabi ṣolih sabada tětela ka bohonganana atau geus nyata henteu bisaeun ngabuktikeun kaběněranana kalawan mukjijat pangeran. Pok maranehna nyarita: yeuh ṣolih! lamun ěnya anika teh běněr ngaku rosul ti pangeran, cik geura buktikeun hiji mukjijat! Ceuk ṣolih ari hayang kitu mah tah nya ieu onta ti pangeran. Keun antěp sina nyatu sakarěpna dimana wae keur inumanana cai ieu, di gilir sapoe keur manehna sapoe deui keur arandika. Poma ulah wani-wani ngaganggu bisi katibanan siksaan ti pangeran. Kaum ṡamud barang ngadenge jawaban ti Nabi ṣolih kitu pada nyaleungseurikeun pok na: piraku urang di wawadian ku hiji onta? Bisa naon ari onta mah make ngawawadian sagala? Piraku urang daek di atur ku ṣolih dina ngala cai leueutan di gilirkeun jeung untana? teu kira-kira ngahinana ṣolih ka urang. Tuluy maranehna nyalukan hiji jalma anu geus nekat. Keuk eta onta teh di ceureukceut di peuncit. Nya didinya teu lila deui turun azab allah ku ngagorowokna malaikat jibril ku sakali ngagorowok oge kaum ṡamud geus jadi kawas jukut rareupeun. Tah nya kitu kumaha pangustunganana kalakuan jalma-jalma anu doraka geus binasa sakum na. anu ruruntuk di saksikeun ku sakur nu ngaliwat ka eta pakampungan antara něgri hijaz jeung syam. Alā bu’dal liṡamūd. Modah-modahan urang sarerea di jauhkeun tina siksaan anu sarupa kitu. Ulah ka těrap ku ngalampahkeun dosa saperti dosana kaum ṡamud.
Qiṣṣoh Aṣḥābu Ar-Ross
Qāla Allah Ta’ālā: wa ‘ādan wa ṡamūda wa aṣhāba Ar-Rassi. Hartosna Allah parantos ngutus ka kaum ‘ād, ṡamūd jeung ka kaum rass. Ari bangsa rass nyaeta kaum ṡamūd anu masih keneh nyesa anu heunteu kalindih kusiksaan total (umum) ti Pangeran. Sabab maranehna heunteu araya di eta nagěri keur ngalumbar atau nyaraba. Ari rass nyaeta hiji sumur nu kacida gěděna cukup pikeun inuman sakumna pangeusi eta nagěri. Ari etanana oge aya tujuh puluh timbana. Eta nagěri rass teh ayana di nagěri ‘adn ayeuna. Kabilang nagara anu maju harita mah, sakumaha anu diteurangkeun dina Al-Qur’an: faka ayyin min qoryatin ahlaknāhā wa hiya ẑālimatun fahiya khāwiyatun ‘alā ‘urūsyihā wa bi`rin mu’aṭṭolatin wa qoṣrin masyīd. Hartosna: nya geus pirang-pirang nagěri anu ku Kami dibinasakeun kulantaran pangeusina darolim. Brak-bruk wangunanana raruntuh, hateupna gěs ambruk jeung hiji nagěri anu sumurna gědě tapi teu kapake lantaran caina saat, nagěri anu ngabogaan karaton anu ngujaligeur, keudeung-keudeung anu sigeureung. Eta sumur anu matak jadi saat teh kulantaran di pake maehan Nabi maranehna anu asma hanẑolah anu diceumplungkeun kana eta sumur. Ku sabab Nabi hanẑolah ngajak-ngajak ibadah ka Yang Widi kalawan tauhid ka Yang Maha ěsa sarta miwarang ninggalkeun ibadah ka salain ti Allah. Kumargi dina Al-Qur’an mung aya tilu ayat wae anu neurangkeun kisah aṣhabu Ar-Rass teh nya di ceukapkeun mung dugi kadieu bae.
Qiṣṣoh Nabi Ibrāhim ‘alaihissalām
Nyaeta Ibrāhim Bin Tarukh (Azar) Bin Nakhur Bin Sarugh Bin Arghu Bin Falugh Bin ‘Abur Bin Salukh Bin Finau Bin Sam Bin Nuh. Dilahirkeun di Babilonia. Rajana harita namruẑ ngimpen makutana dirěbut ku hiji murangkalih. Aya ku culangung eta murangkalih. Ku dukun-dukun di nyarioskeun yen eta murangkalih nyaeta anu jadi sabab lantaran runtagna karajaanana. Kukituna raja marentahkeun. Maehan sakur murangkalih anu lahir. Ibuna Nabi Ibrāhim ngaraos bade ngalahirkeun tuluy kabur ka guha saparontasna lahir jabang bayina  di kantunkeun di jěro guha. Pantona di tutup ku batu gědě Těras mulih ka kota. Unggal poe eta orok teh di longokan di susuan něpi ka sawawa bisa mikir. Kumbuh di kota terutami tina bagbagan agama carioskeun ti kawit raja dugi ka cacahna kabeh migsuti ke běrahala. Dina hiji peuting Ibrāhim mikir ngělol ti jěro guha. Falammā janna ‘alaihil lailu ra`ā kaukaban qāla hāẑā rabbī Falammā afala qāla lā uḥibbul āfilīn. Nalika rěp peuting manehna nenjo bentang, pokna: tah nya ieu pangeran kaula teh. Tapi saba‘da eta bentang tileum pok nyarita deui: kaula mah heunteu suka kana barang anu suka tileum. Barang Ibrāhim nenjo deui bulan ngempere pokna deui: nyaieu pangeran kaula teh. Tapi saba’da bulan surup pok manehna nyarita: beana kieu mah upama kaula heunteu di paparin pituduh ku pangeran tanwande kaula jadi sasar. Nya kaisukna keun Ibrāhim nenjo srangenge sumirat pok nyarita: tah nyaieu pangeran kaula teh da ieu mah pang gedena barang srangenge surup deuih pok nyarita kieu: yeuh kaum kaula! kaula mah gěs heunteu rek milu-milu kana kamusyrikan dina ibadah maraneh kaula mah rek maděp ka pangeran anu ngayugakeun langit katut bumi kalawan ikhlas. Kaula moal milu-milu rejeng jalma anu malusyrik Ibrāhim geus měnang pituduh ku pangeran saha anu kudu disěmbah dipuja? nya heunteu aya deui pangeran iwal ti Allah anu tunggal maha ěsa namung sanaos kitu Ibrāhim masih keneh ngaraos periogi ayeuna katěgesan anu jantěn pangeran supados sidik cocok jeung kayakinan, numawi anjeunna tumaros ka pangeran: Rabbi arinī kaifa tuḥyil mautā? nu gusti pangeran abdi mugi gusti kěrsa němbongkeun ka abdi kumaha carana gusti ngahirupkeun deui anu maot? dawuhna: naha maneh heunteu percaya? sanes ku henteu percantěn, mung supados tentrěm wae hate abdi mun kitu cik geura tewak manuk opat tuluy lilindeuk prak cacagan terus teundeun saban bagian dina luhur gunung pek calukan ku maneh tanwande haliber nyampeurkeun ka maneh harita keneuh jeung sing percaya yen Allah teh maha kawasa tur wijaksana. Tah kitu gambaranana ěngke dina prakna kami ngahirupkeun deui manusa di poe kiamat ayeunamah Nabi Ibrāhim geus buleud kayakinanana geus gilig hatena tina yen sakabeh mahluk bakal mulang ka pangeran jeung baris di pariksa sagala rupa amal-amalanana tidinya Nabi Ibrāhim singkil cangcut tali wanda rek ngajalan keun tugas dakwahna dimimitian tinu pangdekeutna ka anjeuna nu aya di jěro rumah tanggana nyayat ramana nyalira azar: nun rama! naha geuning ama teh bet nyěmbah ka běrhala anu henteu ngadenge heunteu nenjo  nya heunteu nyembadaan saeutik oge? nun ama! sayaktosna abdi teh parantos kenging ilmu ti pangeran anu teu aya di ama mugi mugi ama kěrsa tumut ka abdi supados abdi ngahaturkeun pituduh ka ama kana jalan anu lěmpěng. Nun ama! poma ulah pisan ama nyěmbah ka saiton, sabab saiton teh wankelang ka pangeran . nun ama! abdi rempan bok bilih ama ditibanan siksaan ti pangeran. Pok bapana nyarita: yeuh anaking! naha maneh teh teu rěsěp ka para dewata? yeuh ibrahim! upama maneh heunteu ereun tanwande maneh baris dibaledog ku kami jor ulah aya di dieu deui salawasna! saparantos anu jantěn rama nolak kana pangajak na Nabi Ibrāhim lajěng neraskeun dakwahna ka kaumna. Iẑ qāla liqaumihī māẑā ta’budūn? anjeuna tumaros ka kaumna naon anu ku arandika dipuja dipunjung teh? Kaula sarerea muja teh ka běrhala munjung katapekong, nyaeta anu ku kaula disěmbah teu petot-petot salawasna. -naha eta běrhala teh ngadenge upama ku arandika di sěmbah? Atawa naha bisa mere pitulung atawa nibankeun bahla ka arandika? Da geus kitu tatali ti karuhun anu kasampak- : naha geus dipikiran pěrkara pamujaan arandika jeung para karuhun arandika běněr heunteu na? Eta běrhala-běrhala sěsěmbahan arandika teh satru pikěn kaula mah kajaba muja ka pangeran anu murběng alam anu geus ngayugakeun kaula jeung nu maparin pituduh. Nya anjeuna nu maparin dahar jeung nginum kaula. Upama kaula gěring nya anjeuna nu nyěgěrkeun kaula anu baris ngamaotkeun jeung ngahirupkeun deui kaula jaga. Jeung anu dipiharep bakal ngahapuntěn kaula tina sagala rupa kasalahan kaula dina poe wawalěs. Nya kitu deui kaumna nolak kana da’wahna_: ana kitu ceuk Ibrāhim dina pikirna: ulah kagok asong, da geus kapalang baseuh kudu gilig nya patěkadan dina nyanghareupan naon bae anu bakal karandapan. Tallahi la akīdanna aṣnāmakum ba’da an tuwallū mudbirīn! Omongna sajěro ning ati: kaula rek nyieun peta kumaha carana ngancurkeun běrhala upama arandika geus nyaringkah! Prak eta běrhala teh di hancurkeun něpi ka rěmuk bubuk kajaba anu pang gědena, kampakna di sangsangkeun dina tak-tak těrus mulih ka bumina. isukna barang loba jalma anu arasup kana eta candi karagět nyampak běrhala-běrhalana pabalatak atuh guyur salalěmbur. Kabeh pada silih tanya “sahanya jalmana anu geus nyieun gara-gara sarupaning kieu teh?“ ceuk sawarehna: moal saha deui tangtu ieu pagawean si Ibrāhim budak si nurus tunjung. Keun siah ku kami. Rek dibejakeun ka raja. Raja namrud ngandika: “naha nya maneh yeuh Ibrāhim anu migawe lalampahan anu sarupa kitu teh?“ “sanes kaula nun. Tuh itu anu pang gěděna anu boga dosa nu migawe kitu teh. Sumangga geura taros bae upami yaktos manehna tiasaeun nyarios mah!“ raja ngahulěng bari tungkul heunteu lila pok ngěndika: “maneh nyaho  yeuh ibrahim yen eta běrhala-běrhala teh teu bisaeun ngomong, naha atuh nyarita kitu? Ulah sok heureuy!“. “upami parantos uninga yen eta běrhala-běrhala teh teu bisa nanaon mah naha atuh ku arandika disěsěmbah? Kaos anu heunteu boga pikiran bae“. “geus duruk bae jalma siga kitumah, lamun ěnya běněr-běněr arandika tuhu sarta munjung ka para dewata mah“. Saenggeusan di hurungkeun anu gundukan suluhna gunung siga gunung muntab-muntab jeung mělěkětektek hasěpna, langit jadi poek siga mendung bae, prak Nabi Ibrāhim di alungkeun kana eta seuneu ku  manjaniq nyaeta hiji alat měriam baheula paranti ngalungkeun batu gědě pikeun ngageumpur benteng musuh. Watěkna seuneu anu panas jeung matak tutung ngaduruk sagalarupa naon bae anu kalěntab, harita mah heunteu matak nanaon ka Nabi Ibrāhim teh, karasana tiis bae kawas keur di handapeun tatangkalan anu iuh, ditiup ku angin ngahiliwir. Sabab geus di cabut kawung widi kalawan dawuhna: yā nāru kūnī bardan wa salāman ‘alā ibrāhīm. Yeuh seuneu! Sing jadi tiis sarta sing bisa mawa salameut ka ibārhim! Ka carioskeun seuneu geus pareum sarta Nabi Ibrāhim geus kaluwar ti eta seuneu kalawan salameut tur seugeur bugeur teu kirang sawios-wios. Tinangtu sěeur anu ariman ka kanjěng Nabi Ibrāhim ningali mu’jizatna anu sakitu ahengna,teu teurak ku seuneu, di duruk tapi teu tutung teu meuleundung teu sawios-wios. Raja namruḋ watir ku beuki lobana jalma anu ariman bok bisih mawa kana runtagna karajaanana, kusabab kitu Nabi Ibrāhim disaur rek diajak děbat něpi ka eleh seepeun hujah, supaya rohayat bisa diběndung arasup ka agama Nabi ibrahim. Nya ditaros Nabi ibrahim: “saha ari anu jadi pangeran maneh teh? Nabi Ibrāhim ngajawab “sayaktosna pangeran kaula teh teu aya sanes saliyan ti Allah nyaeta ẑat anu ngahirupkeun sarěng ngamaotkeun“ “kuring oge bisa. Ngahirupkeun sarěng ngamaotkeun jeung maehan mah“. “leres pisan ai kituna mah, namung gusti Allah parantos ngatur jalana srangenge teh mělětekna ti wetan. Jeung cobi naha andika tiasa ngatur upamina sina mělětekna ti kulon, upami yaktos andika kawasa mah?“. Sang pěrabu  ngabigeu wae teu tiasaeun ngajawab sakěcap-kěcap acan. Sang pěrabu bingung kudu kumaha nyapěta supaya Nabi ibrahim ngeureunan da’wahna da di duruk heunteu paeh, di debat henteu bisa eleh. Nya henteu aya deui jalan lian kajaba kudu tindes gerakan da’wahna. Ulah di bere kasěmpetan pisan pikeun nyarita, kamana bae oge kudu di tuturkeun sarta di jaga ku wadia balad jeung rohayah kudu di jauhkeun ti manehna. Ku sabab kitu kanjěng Nabi ibrahim ngaraos henteu betah ku di sěngkěr hak kabebasan bergěrak jeung nyaritana. Nya těras Nabi ibrahim angkat ngungsi ka  něgěri  měsir sarěng istrina nyimas sarah katut alona nyaeta Nabi lut. Nabi ibrahim waspaos yen istrina tinangtu bakal di pikabogoh ku sang pěrabu fir’aon. Ku lantaran geulisna kawanti-wanti teu aya tandingna da puguh bentangna babilon. Dina hal ieu Nabi ibrahim henteu tiasa walakaya nanaon kajabi kědah pasrah suměrah kana kawicaksanan pangeran. Muga-muga nyimas sarah aya dina pangtayungan pangeran. Těras nyimas sarah di papatahan supados anjeunna di angkeun salaki bilih ku maonam. Aku bae pun lanceuk kituh, kakang kaula pitueun. Barang pěrabu fir’aon rek ngadeukeutan dadak dumadak ngarasa kasieunan duka kunaon, asa teu kaharti pisan dina impenna oge bět anu ka impikeun teh na anu pikasieunan wungkul. Kitu jeung kitu bae dina saban peuting na teh. Nu matak ulah sok wani-wani ngaganggu pamajikan batur! Naon anu jadi pamaksudan sang pěrabu henteu bisa kalakon sama sěkali. Nya ahirna nyimas sarah di pulangkeun, di pasrahkeun deui ka Nabi ibrahim kalawan di wuwuhan hadiah sagala, kajaba ti barang perhiasan mangrupa ěmas běrlian di pasihan deuih jariah ngaran nyimas hajar. Sanaos Nabi ibrahim di sugemakeun nya di senangkeun ku pěrabu fir’aon, namung henteu kabeungbat kudu nyabaranna di lěmbur batur. Da anjeunna ngurus gaduh kawajiban kědah mingpin kaum na di lěmbur sorangan. Nabi ibrahim sakulawarga pamitan ka pěrabu fir’aon, Nabi lut di piwarang ku nu jantěn paman na sina mulih ka sadom. Nabi ibrahim mulihna ka babil ku lantaran nyimas sarah ngaraos parantos henteu aya pangharepan pikeun ngagaduhan putra nyaeta ku gabug teu aya tur caroge parantos 60 taon yuswana. Nya anjeunna aya luntur manah sarta aya rido ning galih. Supados Nabi ibrahim kěrsa nikah ka siti hajar, sugan tiasa kagungan putra, da siti hajar mah anom keneh sarta masih parawan. Lami tilami sanaos kumaha oge ari hate mah teu beunang di bobodo, tetep bae rasa ka wanitaannana barontak, henteu hayang di madu teh. Awak ruksak kuru aking ngajangjawing, bawa ning nandangan kasědih soca parantos sipit balas ku sěeur teing nangis. Pok nyarita ka Nabi ibrahim kalawan balaka, yen anjeunna henteu kiat nandangan ti muru kanu anom, hate teu mere ningali siti hajar aya di gedengeun carogena, henteu suka nenjo isma’il di papangku dina pangkuannana. Ku kituna di suhunkeun sangkan siti hajar sarěng isma’il di těbihkeun ti anjeunna ulah aya di něgěri syam. nya Těras ku Nabi ibrahim di candak aběr-aběran saparan-paran teu puguh lěmbur anu di jug-jug, dugi ka něgěri hijaz nyaeta měkah. Anu harita mah masih keneh tiiseun pisan, teu aya manusa saorang-orang acan, teu aya cai teu aya tatangkalan teu aya jukut salěmbar-lěmbar acan. Kacarioskeun nalika Nabi ibrahim bade mulih anjeunna ngadu’a: rabbanā innī askantu min ẑurriyatī biwādin gairi ẑī zar’in ‘inda baitikalmuḥarram rabbanā liyuqīmaṣṣolāta faj’al af`idatan minannāsi tahwī ilaihim warzuqhum minaṡṡamarāti la’allahum yasykurūn. Nun gusti pangeran abdi sadaya! Abdi parantos mernahkeun kulawarga abdi di lingkup nu henteu aya tutuwuhan anu pernahna cakět ka bumi gusti Baitul muharrom anu suci. Nun gusti! Mugi kulawarga abdi katut anak incu teh ngaradegkeun ṣolat sarěng mugia jalma rea jadi cengeng manteng hatena sing dararongkap ka ieu lěmbur těmpat kulawarga abdi matuh. Mugi maranehannana di paparinan rizqi mangrupi bubuahan, supados maruji sukur ka gusti! Saparantos nga du’a Nabi ibrahim cengkat angkat bade mulih di tuturkeun ku nyimas hajar ti tukang bari ngangais orok muntangan ka anjeunna: rek kamana akang teh, tega temen gantunkeun abdi ka dua orok di těmpat anu sakieu tiisna jěmpělang jěmpěling henteu aya manusa saorang acan henteu aya saung hiji-hiji acan. Kasaha atuh abdi nyalindung kasaha atuh abdi di pihapekeun? Nabi ibrahim ngalieuk ka bojona, hatena sedih ci soca rambai, saurna: ěnung bojo akang! Tawas ulah nangis. Saěnyana akang henteu tega ngantunkeun maneh di lěmbur ieu teh. Nyimas hajar tungkul ci panonna nyurucud nyaklakan dina pipina lir Mutiara-mutiara maruragan tina socana. Pok nyarios: eh, ari kitu mah ngkang, sawios atuh, ti nangtawis Allah moal ngantep ka kuring, manga weh atuh bade mulih mah mangga wilujeung angkat! Sing salamět di jalanna dugi ka lěmbur panon poe mentrang mentring pohara panas na teu aya cai teu aya tatangkalan. Nyi hajar kacida ngarasa halabhabna komo orok na mah teu eureun-eureun nangis menta nginum. Nyi hajar bingung kamana nya neangan cai, lieuk ka hareup lieuk katukang sakuriling bungking ngan sagara keusik jeung gunung-gunung batu wungkul nu aya. Tuh itu Gěning aya cai katingali ti katěbihan tuh dina pasir sofa. Běrěbět nyi hajar lumpat naek kana pasir sofa, teu aya nanaon. Puguh patamorgana nyaeta saab anu katingali ti katebihan siga cai lantaran kapanasan ku panon poe, tapi lain cai ngan saukur kalangkang na wungkul. Ti katebihan katingali deui siga aya cai di pasir marwah, běrěbět nyi hajar lumpat naek kana pasir marwah, teu aya nanaon, da puguh patamorgana. Ret ningali deui ka pasir sopa katingali siga aya cai běrěbět  lumpat, teu aya nanaon, běrěbět  lumpat deui ka pasir marwah, wěleh henteu manggihan cai. Tujuh balik nyi hajar lulumpatan antara sofa jeung marwah neangan cai pikeun leueuteun putrana ncep isma’il namung wěleh henteu manggihan kalahkah capena bae.
Nyi hajar calik bari nangkup putrana nangis ngadukduk bawaning kasedih di kantun ku salaki kalayan henteu aya pipuntangeun iwal kudu pasrah suměrah ka gusti bari dapa depa ngadu’a. gusti Allah moal rek ngantěp ka eta budak anu sakitu lucuna, anu di tinggalkeun ku ramana di lingkup anu garing. Nya di sisi gawirna Nabi ibrahim kantos solat, muja jeung ngadu’a ka pangeran: rabbanā innī askantu min ẑurriyyatī biwādin gairi ẑī zar’in ‘inda baitikal muḥarram. Rabbanā liyuqīmuṣṣolāta faj’al af`idatan minannāsi tahwī ilaihim warzuqhum minaṡṡamarāti la’allahum yasykurūn. Hartosna: nun gusti pangeran abdi sadaya! Abdi parantos mernahkeun anak incu abdi dina hiji lingkup nu henteu aya tutuwuhannana anu pernahna cakět bumi gusti (baitul harom) anu suci nun gusti pangeran abdi sadaya! Mugia maranehannana ngaradegkeun solat mugia tina jalma-jalma jadi cěngěng mantěng dararongkap kadinya. Sarěng mugia gusti maparin kurnia ka maranehanna mangrupi bubuahan, supados maranehanna muji sukur.
Eta du’a Nabi ibrahim teh di ijabah ku gusti Allah ta’ala nya minangka kembangna nyaeta ngaburialna ci nyusu handapeun dampal sampean eta orok herang ngagěnclang matak sěgěr dinu mata. Sangkěn wararěg ngaleueut, nyi hajar sieun eta cai teh seep nyěrěp ka jěro taneuh deui. lajěng eta cai teh di bendung di tandean ku panangannana bari sasauran: zim yā mā zim! Cicing maneh cai cicing! Ulang nyěrěp deui, masing terus ngaburial ulah aya saatna! Ku kituna eta cai teh di sebut ci Zamzam, nyaeta ci nyusu anu ngaburial sapaosna henteu aya saatna něpi ka kiwari.
Seueur manuk halaliber kakalayangan luhureun eta cai ningali seueurna manuk anu kakalayangan di eta těmpat, tinangtu didinya ay acai. Nya seueur anu ngalangkung ngadon ngarěrěb didinya, buhunkeun widi ngiring ngarěrěb kanu ngageugeuh eta těmpat. Ku nyi hajar tampi kalawan sěněng hate. Nya seueur anu ngaběbětah didinya ngababak pakampungan. Isma’il ayeuna mah geus rada gědě geus lulumpatan ngilu ulin jeung pada babaturannana, geus bisa nyarios ku basa arob, malah geus kaasup warga arob. Ku kituna anak incu katurunan isma’il teh katelah bangsa arob musta’ribah nyaeta deungeun-deungeun nu asup warga arob. Nabi ibrahim parantos lami sumping ka měkah, tului nuju ka bumi isma’il ngětrok-ngětrok panto, tur jol bojona tului naros: anjeun teh saha? Kamana ari salaki anjeun? Jawabna: nuju ka leuweung. Kumaha kahirupan anjeun? Jawabna duh abdi teh awon pisan rupek kahirupan. Dawuhan Nabi ibrahim: mama titip salam ka salaki anjeun jeung carioskeun bangbarung panto kudu di gentos. Těras pamitan mulih deui ka syam brang sumping Nabi ibrahim ti leuweung unjukan: kang tadi aya sepuh-sepuh namu nyanggakeun salam sarěng talatah bangbarung panto cenah kědah di gentos anjeun ayeuna mah bae mulih ka ahli anjeun. Terus kanjěng Nabi isma’il nikah deui kanu sanes. Lami-lami sumping deui rama na ka měkah tului keketrok. Jol istrina Nabi isma’il muka panto bari ngahormat taros tamu teh naros: kamana ari Caroge anjeun? Ka leuweung. Kumaha ari kahirupan? Alhamdulillah. naon ari barang tuang anjeun? Alhamdulillah tina cai Zamzam daking sarěng ci susu. Dawuhan tamu: allāhumma bārik lahum fī laḥmihim wa labanihim wa mā`ihim mugi gusti ngaberkahkeun kana dagingna kana cu susuna kana caina. Teros kanjěng Nabi ibrahim mulih deui. Peleng bae Nabi ibrahim teu sumping-sumping. Parantos lami Těras nyuhunkeun widi ka siti sarah bade angkat ka měkah saur siti sarah: mangga tapi ulah něpangan siti hajar. Barang sumping Nabi ibrahim ka měkah tului sumping ka bumi Nabi isma’il kalěrěsan nuju ka leuweung, Těras naroskeun ka siti hajar parantos pupus di pěnděm cakět hajar aswad. Yuswana 60 taun, isma’il umur 20 taun lajěng kanjěng Nabi ibrahim ngadon siram ka sumur Zamzam. Barang sumping putrana Těras bae di bujěng ka sumur Zamzam tului bae silih rangkul Těras di candak mulih ka bumi, di hormat di tuangkeun sa aya-aya. Saparantos salse Nabi ibrahim sasauran pok na: ujang anaking! Bapa teh kengeng parentah tinu maha suci kudu ngaděgkeun bumi tina ieu pasir beureum ujang kudu milu ngabantuan.
Ngadegkeun ka’bah
Wa iẑ yarfa’u ibrāhīmul qowā’ida minal baiti wa ismā’īlu. Nalika kanjěng Nabi ibrahim ngabangun ka’bah baitullah di bantuan ku putrana isma’il geus luhur tina pandemennana anjeunna ngadu’a: rabbanā waj’alnā muslimaini laka wa min ẑurriyyatinā ummatan muslimatan laka wa arinā manāsikanā wa tub ‘alainā innaka anta tawwāburraḥīm. Nun gusti pangeran abdi sadaya! Mugi gusti kěrsa nampi ieu amal abdi duaan, da gusti nu maha ngadangu nu maha uninga! Nun gusti pangeran abdi sadaya! Mugi abdi duaan di jadikeun jalmi anu suměrah diri ka gusti nya kitu deui mugi gusti ngajadikeun anak incu abdi jadi umat anu suměrah diri ka gusti. Sarěng deui mugi gusti maparin pituduh kumaha prak-prakannana abdi nya ibadah ka gusti kumaha manasik na ibadah haji teh. Mugi gusti nampi taubat ti abdi sadaya da gusti anu sok kěrsa nampi taubat teh sěrta anu maha asih. Batu anu di pake tincakan naek turunna Nabi ibrahim dina keur ngadegkeun ka’bah teh di sebut maqom ibrahim. Nya didinya di sunnatkeun solat dua roka’at pikeun para jama‘ah haji sanggeus towaf tujuh kuriling. Tah nya ieu baitullah anu munggaran sakumaha sakabeh masjid di pake těmpat ibadah. Namung ka’bah baitullah nu jadi pang unggulna jalaran pangheulana minangka putra cikal nu boga wibawa anu kědah di hormat di pusti-pusti dina antawis pala putrana. Dawuhan Allah: inna awwala baitin wuḍi’a linnāsi llaẑī bibakkata mubārakan wa hudal lil’ālamīn. Fīhi āyātun bayyinātun maqāmu ibrāhīma wa man dakhalahū kāna āminan. Hartosna: Saěnyana imah suci anu pangheulana di aděgkeun di dunya geusan těmpat ibadah nyaeta nu aya di měkah anu geus měnang rěstu sěrta pangestu ti kami anu bisa mere pituduh sakabeh umat satungkěbing alam. Didinya aya tatapakan anu tětela tilas ngaděgna Nabi ibrahim. Saha bae anu abus kadinya tanwande baris meunang patangtayungan sěrta di jamin kaamanannana. Walillahi ‘alannāsi hijjul baiti manistaṭā’a ilaihi sabīlan. Ku kituna di wajibkeun ka sakabeh jalma anu kadada kaduga kudu munggah haji istuning karana Allah bae.
Kisah Nabi isma‘il
Parantos datang kana mangsa na Allah baris nyobi ka Nabi ibrahim dugi kamana kaimanan sarěng katoatannana. Sanes banda kaya sanes badan raga, namung anu baris di uji teh hate na, naha tega naha iklas ngorbankeun putrana anu jadi buah ati kěmbang soca anu di piasih di pikatineng? Kacida beuratna cocobi anu tumiba ka kanjěng Nabi ibrahim. Saha bapa anu tega nalasan putrana, taya maung nu ngahakan anak na. Nya didieu pěranan ujian kaimanan teh. Didieu baris tětela emas murnina atawa palsu pulasan wungkul. Iman dina kanyataannana henteu aya anu leuwih di pikacinta anging Allah ta’āla. Da anjeunna nu jadi sumběr sagala nu aya sumběr putrana nu di piasih, sumběr dirina pribadi. Ku kituna iman dina kanyataannana, lali robi těgang pati pikeun Allah karena Allah. kanjěng Nabi ibrahim angkat di sarěngan putrana nuhunan ibadah sa’i. saparantos sělěsai, nu jantěn romapok nyarita kanu jantěn putra: yeuh ujang anaking! Ama ngimpi peuting tadi meuncit maneh. Cing kumaha imbangan ujang? Putra nu tuhu ka rama tangtu nurut moal mumpang moal rek tatawar pok na: yā abatif’al mā tu`mar, satajidunī insyā allāhu minaṣṣābirīn. Nun ama! Eta mah teu langkung ama nyanggakeun sadaya-daya abdi pasrah suměrah. Mangga bae geura lakonan sakumaha parentah pangeran, in syā allah abdi baris sabar nandangannana. lajěng duanana angkat ka mina, rama tipayun putra ti tukang bari nyandak peso jeung tambang. Di jalan di pěgat ku iblis ngarupakeun aki-aki. Ceuk iblis: isma’il! Anjeun rek kamana? Rek ka mina. Rek di peuncit? Da kitu parentah ti pangeran. Saur saha? Timbalan pun bapa tina pangimpiannana. Ulah di denge! Bapa maneh geus pikun. Teu bisa di cěkěl omongannana. Isma’il! Aki nganasehatan ka anjeun. Masing nyaah kana waktu rumaja anjeun kana hirup anjeun kurang ajar Gěning maneh teh tětela iblis lain manusa. Nurus tunjung si aki-aki rek nganasehatan sagala. Jor gěra mantog! Bari di baledogan ku batu. Iblis datang deui něpi katilu kali balik. Namung teu hasil. Saban datang baledogan ku isma’il. Ku sabab eta di wajibkeun ka sakur nu marunggah haji kudu balang jumroh tilu těmpat. Barang datang ka mina, eta peso jeung tambang teh di sanggakeun ka rama na. Těras isma’il di sangigirkeun barang dek di borogod panangan jeung sampeannana pok isma’il nyarios: sawios ntong di borogod, da kula parantos suměrah ka ama teh parantos pasrah kana qodar ti gusti. lajěng peso teh di geresel-geresel ku Nabi ibrahim kana beuheung Nabi isma’il tapi henteu teurak sanajan di hantem oge weleh teu daek teurak. Para malaikat di langit guyur salembur unjukan ka Allah: duh gusti! Mugi gusti welas ka sepuh kolot sarěng ka budak leutik. Eta du’a ti malaikat teh di ijabah ku Allah ta’ala. Kakuping ku Nabi ibrahim aya wahyu hawar-hawar ngadawuh: an yā ibrāhīmu! Qod ṣaddaqtar ru`ya innā kaẑālika najzil muhsinīn. Yeuh ibrahim! Maneh geus ěnya-ěnya tohokan parentah kami dina impian. Ku kituna kami rek ngaganjar ka jalma nu hade ngajalankeun parentah. Torojol bae malaikat jibril nungtun domba anu těgěp. Bari pok nyarita: tah ieu bae peunciteun teh minangka panebus nyawa isma’il. Wa taraknā ‘alaihi fil ākharīn. Hal ieu supaya jadi contoh pikeun jalma-jalma kahareupna. Salāmun ‘alā ibrāhīm. Wilujeung ucapan ti kami ka ibrahim. Kaẑālika najzilmuhsinīn. Tah kieu ganjarannana jalma nu geus ngalakukeun parentah ti kami kalawan sahade-hade na. Innahū min ‘ibādinal mu’minīn. Saenya na ibrahim teh hiji abdi kami anu iman kalawan saestuna. Nabi ibrahim bungah aměrwata suta, nu teu aya hinggana. Sakabeh asaning jagat satungging langit jeung bumi pada milu bungah. Bawaning ku bungah Nabi ibrahim jeung Nabi isma’il sukuran ka Allah ta’ala bari hahaleuwangan takbiran muja jeung muji ka pangeran sugan-sugan tahlilan. Ku kituna poe eta jadi poe lebaran ‘idul aḍḥa lebaran kurban. Anu di rěsmikeun ku Nabi ibrahim, nalika meuncit kurban.
Kisah Nabi isḥaq
Kacarioskeun waktos Nabi Ibrāhim kagungan putra ti Siti Hajar nyaeta Nabi Ismail, siti sarah nalangsa henteu kagungan putra sěděng yuswana parantos 85 taun. Těras siti sarah nampi wartos pikabungaheun yen bade di paparin putra jeněngan isḥaq anu jadi akina bangsa israel (kaum yahudi) sakumaha Nabi ya’qub jadi bapana bangsa israel. Ti Nabi isḥaq ieu seueur katurunannana anu jadi Nabi. Saparantosna sawawa nikah ka rubqoh binti taubil. Kagungan putra dua kembar nyaeta ‘ais jeung ya’qub. Nabi isḥaq ngadoakeun ka ‘ais: Allahummaj’al ẑurriyatahu ‘adadar romli wal haṣo. Nun gusti mugiya ngajadikeun turunanana sing sěeur saperti sěeurna keusik. Ari ka Nabi ya’qub ngadoakeunana kieu: Allahummaj’al ẑurriyatahu al anbiya`a wal muluka. Nun gusti mugia gusti ngajadikeun anak incuna jadi Nabi jeung raja-raja. Nabi ya’qub kagungan putra ti istri nu heula sapuluh urang, tinu pandeuri dua urang nyaeta: yusuf jeung bunyamin jadi dua belas. Pala putra Nabi ya’qub anu dua belas iyeu disebut al asbaṭ nyaeta dua belas kabuyutan. Tinu dua belas pala putra ngarancabangna bangsa israil, sěeur nu jadi Nabi jeung raja. Ari ‘ais nikah ka putra paman nyaeta Nabi ismail turunanana bangsa raja-raja mung teu aya nu jadi Nabi iwal Nabi ayyub. Tidinya jauh deui nembe tumurun ka kanjěng Nabi panutan urang sadaya muhammad ṣollallohu ‘alaihi wasallam nu jadi Nabi panutup.


Kisah Nabi Luṭ
Ari Nabi luṭ bin harun teh bin tarukh bin akhi ibrahim. Diutus Nabi sarěng Nabi Ibrahim. Nabi Ibrāhim ka kaum namruḋ di ibukota babilonia ari Nabi luṭ di daerah di nagěri sadom anu pendudukna kaum kufur jěung lacut ngumbar nafsu sakarěpna kapapada lalaki lantaran henteu puas ka awewe ku Nabi luṭ dielingan: ata`tūnal fāḥisyata mā sabaqokum bihā min aḥadin minal ‘ālamīn. Naha Gěning arandika ngalajur nafsu migawě kaměsuman anu teu acan dipigawě ku saha bae oge di alam dunya ieu samemeh arandika? A`innakum lata`tūnar rijāla syahwatan min dūnin nisā`i. kunaon arandika teh mondokan papada lalaki lain jeung awewe? Dielingan kitu teh lain tumarima kalahka nangtang pokna: i`tina bi ‘aẑabillahi in kuntum minaṣ ṣōdiqīn. Pek geura datangkeun siksaan ti pangeran teh lamun ěnya běněr anjeun teh! Sangkan ngarasa jengkel Nabi luṭ tuluy ngadu’a: rabbin ṣurnī ‘alal qoumil mufsidīn. Nun gusti pangeran abdi! Mugi gusti nulungan ka abdi mayunan qoum anu ngaruksak masyarakat. Tuluy Allah ngutus opat malaikat ngarupakeun pamuda anu karasep namu ka Nabi luṭ. Saur Nabi luṭ ka para tamu: di dieu teh pohara lalacutna sok ngaroyok tamu di tumpakan tina tonggongna kade sing ati-ati. Ari istri Nabi luṭ pipiluaeun malah tuluy bae ngabejaan yen di bumina aya tamu karasep. Atuh ti peuting teh daratang rek ngaroyok tamu. Nabi luṭ ngajaga tamu sabisa-bisa  bari sasauran: ittaqullāha wa lā tukhzūnī fī ḍoifi. Yeuh sing areling atuh ka pangeran! Ulah ngawiwirang kaula payuneun tamu kaula. Tuh itu anggur mah anak awewe kaula sěeur ari arek mah leuwih hade jeung leuwih suci ti batan migawě anu měsum mah. Jawab qoumna: apan andika nyaho yen kaula sarerea teh henteu boga hate saeutik oge ka anak-anak parawan andika teh. Apan andika geus nyaho kana karep kaula sarerea. Ceuk para malaikat: innā rusulu rabbika lan yaṣilu ilaika. Ulah hawatos anjeun luṭ! Saeunyana kaula sarerea teh utusan pangeran anjeun, maranehanana moal bisa ngarogahala kasalira. Anggur ayeuna mah pek sasayagiyan, engke poe wengi prak geura jenggar sakulawargi katut sakur jalmi anu nurut kasalira. Poma ulah aya anu nyoreang katukang. Kajabi geureuha salira. Wayahna eta mah ulah dicandak kantunkeun bae. Da baris ditibanan siksaan saperti anu baris tumiba ka sarerea ěngke wanci subuh waktosna. Sanes sakědap deui subuh teh?.














Asṣolawat badriyyah
Sunda


Ṣolatullah salamullah                        ka Nabi utusan allah
Rohmat allah salam allah                ka yasin kakasih allah
Tawasul ku asma allah                        jeung ku hadi rasulillah
Jeung nu pěrang sabilillah                ku ahli badar ya allah
Gusti salamětkeun ummat                tina bahya jeung nu jahat
Tina bingung jeung ka susah                ku ahli badar ya allah
Gusti abdi teh nyaluuh                        tina hiri děngki musuh
Mugi piwělas di wuwuh                        ku ahli badar ya allah
Gusti leungitkeun kabingung                tinu dosa nyieun linglung
Sarěng sajumlah pakewuh                ku ahli badar ya allah
Pirang pirang rohmat hasil                kahinaan ararucil
Pirang pirang nikmat wuṣul                ku ahli badar ya allah
Mang pirang pirang nu kaya                nu faqir jadi waluya
Di hampura nu saralah                        ku ahli badar ya allah
Ropek hate sandang pangan                jadi lěga pamandangan
Tebih ti goda rewangan                ku ahli badar ya allah
Gusti hasilkeun kabutuh                piwělas jeung luhung ampuh
Mugi maparin sing juuh                ku ahli badar ya allah
Mugi hasil nu di sěja                        sarta ngajadikeun bangga
gusti nu mulya sayogya                ku ahli badar ya allah
mun gusti ngaijabah                        kaběh pangbutuh mubah
gusti nu kawasa cacah                        ka ahli badar ya allah
hapuntěn sarěng mulya keun        maksud abdi laksanakeun.
Kacorengan sing jarauh                ku ahli badar ya allah
Nu gusti nu sifat wělas                        sifat unclung hěnteu laas
Nu susah jadi barungah                ku ahli badar ya allah
Ka jeung Nabi mugi rohmat                nu sěeur talamat tamat
Jeung ka āli nu di hormat                ku ahli badar ya allah
Rohmat salam ka Nabi manusa alus ka āli jeung ahli badar mugi mulus
Mugi gusti ngahampura tina dosa        nga iṣlahkeun amal žohir batin raksa